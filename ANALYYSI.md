1. Mitä tekoäly teki hyvin?

Vastaus: Käyttämäni Copilot (GPT-5 mini) -tekoäly osasi erinomaisesti tuottaa toimivaa, loogista sekä varsin luettavaa koodia lyhyilläkin prompteilla. Kunhan tekoälylle kuvailee tarvittavat toiminnot ja kaikki halutut reunaehdot logiikalle, osaa se tuottaa toimivan pohjan. Tekoäly osaa myös luonnollisesti ohjeistaa miten aloittaa, jopa ympäristön asentamisesta lähtien, sekä antaa aina ehdotuksia seuraaviksi toimenpiteiksi, jotka ovat usein tarkoituksenmukaisia. Tekoäly nopeuttaa myös huomattavasti projektin dokumentointia, testien luomista ja rakenteen muuttamista. Projektin lopussa tekoäly osaa toimia myös tarkistajana, joka saattaa huomata puutteita, jotka jäivät itseltä huomaamatta.

Lyhyesti sanottuna tekoäly osaa hyvin tuottaa toimivaa koodia käskyjen mukaan, ohjeistaa ja tehdä nopeasti muuten aikaa vaativia yksinkertaisia toimenpiteitä.

2. Mitä tekoäly teki huonosti?

Vastaus: Tekoäly ei ole itsenäinen toimija, joten se vaatii ohjeistusta projektin seuraavista vaiheista. Esimerkiksi kerran generoitu toimiva koodi on usein ainoastaan yhdessä tiedostossa, eli tekoäly ei käsittele projektin rakennetta, eikä tämä ole välttämättä koodaajan haluama, vaikka rakennetta pyydettäisiin erikseen. Logiikasta kannattaa myös tarkistaa, että se on järkevää, sillä tekoäly generoi ainoastaan sitä mitä on pyydetty. Tekoäly ei myöskään osaa generoida viimeisimpiä versioita dependenciesille node.js projektin tapauksessa, joten projektin käyttämät modulit on parempi asentaa ja varmistaa niiden toiminnallisuus itse. Tekoälyn lisäämät kommentit taas ovat helposti ymmärrettävissä promptaajalle, mutta logiikkaa, projektin rakennetta, ja miksi tiettyjä valintoja tehtiin ei selitetä kommenteissa mielestäni tarpeeksi. Tekoäly ei myöskään keskity koodin uudelleenkäyttämiseen eri moduuleissa. Projektin edetessä tekoälyn antamien ehdotusten hyödyllisyys alkaa kadota, sillä ehdotukset alkavat keskittyä pienehköihin yksityiskohtiin, joita ei ole välttämätöntä tai hyödyllistä muuttaa. Osa ehdotuksista ovat kuitenkin hyödyllisiä projektin lopussakin riippuen siitä kuinka paljon toimintoja on jo eriytetty ja selvennetty. Esimerkiksi kohdallani tekoäly ehdotti vielä erilisen errorin käsittelyn ja sisällön validoinnin lisäämistä omina moduleina, joita en ajan puutteissa lisännyt toimivaan projektiin. 

Lyhyesti sanottuna tekoäly on hyvä renki, mutta huono isäntä. Tekoäly ei tuota välttämättä hyvää rakennetta toimivalle koodille, ei aina luo projektin logiikasta sellaista, joka käy järkeen oikean maailman käytössä, eikä kommentoi tai luo projektia sellaiseksi, että koodi olisi helposti uudelleenkäytettävää ja ylläpidettävää. Vaikka tekoäly on hyvä neuvomaan, neuvojen käytännöllisyys kannattaa arvioida vähintään projektin loppuvaiheessa.

3. Mitkä olivat tärkeimmät parannukset, jotka teit tekoälyn tuottamaan koodiin ja miksi?

Vastaus: Tärkeimmät parannukseni olivat rakenteen muuttaminen, logiikan korjaus sen mukaiseksi, mikä on järkevää kyseisessä sovelluksessa ja koodin selventäminen kommenteilla, sekä muuttamalla virhetekstien sanamuotoa. Koodin rakenteessa oli eniten muutettavaa, koska alun toimiva koodi oli minimaalinen rakenteeltaan, joka vaikeuttaa toimintojen selkeyttä, koodin ylläpitämistä ja uudelleenkäyttämistä. Logiikan korjaus oli tarpeellista, koska tekoäly tuottaa ensisijaisesti koodia annettujen reunaehtojen mukaisesti, jolloin sovelluksen todelliseen maailmaan nojaava käytännön logiikka saattaa jäädä puutteelliseksi. Koodin selventäminen taas oli tarpeellista, jotta muut ylläpitäjät pystyisivät paremmin ymmärtämään toiminnallisuutta, ja virhetekstien selvennys auttaa käyttäjiä ymmärtämään paremmin, mikä heillä saattoi mennä vikaan. Ideaalisesti olisin lisännyt myös vakioidun virhe olion, jossa olisi yksityiskohtaisemmat ja koneluettavat virheet.

